به گزارش "ورزش سه"، روبرت لواندوفسکی در جریان برتری 3-0 لهستان برابر آندورا بود که دچار مصدومیت شد. او زننده یکی از گل های تیمش بود ولی در نیمه دوم به دلیل مصدومیت تعویض شد و امروز به آلمان بازگشت.
ساعاتی پیش او وارد کمپ بایرن مونیخ شد و خود را به تیم پزشکی باشگاه معرفی کرد تا تست های دقیق تری روی او انجام شود و در نهایت مشخص شد که مصدومیت او شدیدتر از تصورات است و تا 4 هفته نمی تواند بایرن را همراهی کند.
به این ترتیب پیش بینی های اولیه مبنی بر دوری 10 روزه او منتفی شد و لواندوفسکی نه تنها بازی برابر لایپزیش در بوندسلیگا که هر دو بازی رفت و برگشت برابر پی اس جی در لیگ قهرمانان را نیز از دست خواهد داد. قطعا غیبت لواندوفسکی ضربه ای مهلک به بایرن خواهد بود که مهمترین ستاره اش را در چنین دیدار حساسی در اختیار نخواهد داشت. این اتفاق شاید به حذف بایرن در یک چهارم نهایی لیگ قهرمانان نیز منجر شود.
لواندوفسکی با 35 گل زده شانس اول کفش طلای 2021 نیز محسوب می شود ولی این مصدومیت شاید او را در رسیدن به این عنوان هم محروم کند.