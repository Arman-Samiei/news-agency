به گزارش "ورزش سه"، بارسا پس از جدایی لوئیس سوارز در تابستان یک مهاجم شماره 9 تخصصی ندارد و این نقطه ضعف را با تمام وجود حس کرده است. سوارز این روزها در اتلتیکو خوش می‌درخشد و توانسته 19 گل به ثمر برساند و یکی از عوامل صدرنشینی اتلتیکو در لالیگا محسوب می شود.
خوان لاپورتا رئیس جدید بارسا قصد دارد تابستان پیش رو با جذب یک مهاجم بزرگ، مشکل بارسا در خط حمله را برطرف کند و برای این مهم، ارلینگ هالند گزینه شماره یک محسوب می شود اما جذب ستاره نروژی دورتموند کار بسیار دشواری خواهد بود.

هم رقم انتقال بالاست و هم تیم هایی چون رئال، یونایتد و حتی سیتی رقبای بارسا در راه جذب هالند محسوب می شوند.