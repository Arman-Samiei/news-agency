به گزارش "ورزش سه"، احسان حاج‌صفی در نشست خبری پس از دیدار ایران و سوریه اظهار کرد: خدا را شکر سال جدید را با پیروزی شروع کردیم و توانستیم یک تیم خوب و سرسخت را شکست دهیم.

 

او ادامه داد: سوریه همانند تیم‌های عراق و بحرین بازی می‌کند و به نظرم حریف خوبی بود که ما را محک زد و امیدوارم در خردادماه نیز بتوانیم شرایط خوبی را رقم بزنیم.

 

کاپیتان تیم ملی ایران یادآور شد: کار سختی داریم ولی از اصحاب رسانه و مردم ایران می‌خواهم این تیم را حمایت کنند. واقعا تیم خوبی داریم و امیدوار هستیم به مرحله بعد برویم. شک نکنید اگر به مرحله نهایی راه پیدا کنیم، ۱۰۰ درصد این تیم ملی به جام جهانی می‌رود و این پتانسیل را داریم.
حاج‌صفی تصریح کرد: از همه خواهش می‌کنم تیم ملی را حمایت کنند چون نفرات خیلی خوبی دارم و همانطور که آقای اسکوچیچ گفتند، جای چند بازیکن خالی است و مطمئنم در اردوی بعدی به تیم اضافه خواهند شد و تیم تکمیل می‌شود.